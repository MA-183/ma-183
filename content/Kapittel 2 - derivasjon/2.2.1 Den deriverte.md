---
tags:
  - derivasjon
  - derivert
  - differentiation
draft: "true"
---
> [!info] Den deriverte, definisjon 4
> Den deriverte til en funksjon $f$ er en ny funksjon $f'$ definert ved
> $$\begin{aligned} f'(x) = \lim_{h \longrightarrow  0 } \frac{f(x+h)-f(x) }{h },  \end{aligned}$$  
> i alle punkter $x$ der grensen eksisterer (det vil si der grensen er et endelig tall i $\mathbb{R}$). Hvis $f'(x)$ eksisterer, sier vi at $f$ er deriverbar i $x$. På engelsk sier vi at $f$ er *differentiable* (kan være nyttig å merke seg når man skal jobbe med oppgaver. )

> [!abstract] Notasjon
> Vi har flere skrivemåter for den deriverte. En skrivemåte vi ofte kommer til å bruke er $f'(x) = \frac{dy}{dx} = \frac{d}{dx}f(x)$.
> Flere notasjonsformer står på side 104.
>  

Det er verdt å merke seg at denne definisjonen også har en geometrisk tolkning når vi ser på reelle funksjoner. 
FIXMEFIGUR

> [!question] Spørsmål 
>   Hva er $f'(x)$ når $f(x) = ax+b$?

Dersom vi ser på definisjonen, så ser vi at vi skal undersøke $\frac{f(x+h)-f(x) }{h }$ når $h \longrightarrow 0$. Brøken kan skrives slik
$$
\frac{a(x+h)+b - (ax+b) }{h }  = \frac{\cancel{ax+ b }+ah\cancel{-ax- b } }{ h} = \frac{ah }{h } =a.  
$$
Brøken er altså alltid $a$ uavhengig av hva $h$ er. Så $f'(x) = a$. (Merk at dette samsvarer også med den geometriske tolkninga, siden $f$ er en lineær funksjon med stigning $a$.)

> [!question] Spørsmål 
> Finn den deriverte til
> 1. $f(x) = x^2$
> 2. $g(x) = \frac{1}{x}$
> 3. $h(x) = \sqrt x$.

> [!abstract] 1 

Vi begynner igjen med å se på uttrykket vårt og venter med grensen. Det gir

$$\begin{aligned}\frac{(x+h)^2-x^2 }{h }  &= \frac{\cancel{ x^2 }+2xh+h^2 -\cancel{  x^2 } }{h } \\ & =  \frac{h(2x+h) }{h }  = 2x+h \end{aligned}$$ 
Vi ser altså at 
$$
\lim_{h \longrightarrow  0 } \frac{f(x+h)-f(x) }{h } = \lim_{h \longrightarrow  0 } 2x + h = 2x.  
$$

> [!abstract] 2  
>  

Vi gjør det samme for $g$. Det gir

$$
\begin{aligned} 
  \frac{\frac{1}{x+h}-\frac{1}{x} }{h } &= \frac{\frac{\cancel{ x }}{x(x+h)}-\frac{\cancel{ x }+h }{x(x+h) }  }{ h} \\ &= \frac{\frac{\cancel{ h } }{x(x+h) }  }{\cancel{ h } }   = \frac{1}{x(x+h)}.
\end{aligned} 
$$

Tar vi nå grensen ser vi at
$$
f'(x) = \lim_{h \longrightarrow  0 } \frac{1 }{x(x+h) } = \frac{1}{x^2}.  
$$
> [!abstract] 3
> 

Vi gjør igjen det samme. Det gir

$$
\begin{aligned} 
  \frac{\sqrt{x+h}-\sqrt x }{h }  
\end{aligned} 
$$

Her må vi bruke et triks, ofte kalt å multiplisere/utvide med den konjugerte. I dette tilfellet å utvide med $\sqrt{x+h}+\sqrt{x}$. Dette er fordi $(\sqrt{x+h}-\sqrt{ x})(\sqrt{x+h}+\sqrt{x}) = (x+h)-x = h$.
Merk: trikset brukes ofte når vi ønsker å bli kvitt en kvadratrot.

Vi får altså
$$
\begin{aligned} 
  \frac{(\sqrt{x+h}-\sqrt x )(\sqrt{x+h}+\sqrt{x}  )}{h(\sqrt{x+h}+\sqrt{x}  ) }   &= \frac{\cancel{ h } }{\cancel{ h }(\sqrt{x+h}+\sqrt{x}  ) } \\ &= \frac{1 }{ (\sqrt{x+h}+\sqrt{x}  )} 
\end{aligned} 
$$
Nå er det tydelig at
$$
f'(x) = \lim_{h \longrightarrow  0 } \frac{1 }{(\sqrt{x+h}+\sqrt{x}  ) } =\frac{1}{\sqrt{x} +\sqrt{x} }=\frac{1}{2\sqrt{x} }. 
$$

<br><br> <br><br> <br><br> <br><br> <br><br> <br><br> <br><br> <br><br> 
