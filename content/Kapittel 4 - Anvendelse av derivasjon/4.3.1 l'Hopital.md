
Vi har allerede vist at 
$$
\lim_{x \longrightarrow  0 } \frac{\sin(x) }{x }  = 1, 
$$
da vi så på [spesielle trigonometriske grenser](Kapittel%202%20-%20derivasjon/2.5.1%20Spesielle%20trigonometriske%20grenser.md).

Denne grensen var krevende å vurdere fordi vi ville ende med $\frac{0 }{0 }$ dersom vi satte inn $x=0$. Slike type former skal vi kalle ubestemte former.

![[Kapittel 4 - Anvendelse av derivasjon/Definisjoner og teoremer/Def 4.3.0 Ubestemt form|Def 4.3.0 Ubestemt form]]

Ved hjelp av l'Hoptials regel skal vi utvikle en metode for håndtere grenser på ubestemt form.
![[Kapittel 4 - Anvendelse av derivasjon/Definisjoner og teoremer/Teo 4.3.3 l-Hôpitals første regel|Teo 4.3.3 l-Hôpitals første regel]]

> [!tip] Andre l'Hopitals regel
> Anta at $f$ og $g$ er deriverbare på intervallet $(a,b)$ og at $g'(x) \neq 0$ der. Anta i tillegg at
> 1. $\lim_{x \longrightarrow a+ } g(x) = \pm \infty$ and
> 2. $\lim_{x \longrightarrow a+ } \frac{f'(x) }{g'(x) } = L$, der $L$ er endelig, $\infty$ eller $-\infty$.
> Da er
> $$\lim_{x \longrightarrow  a+ } \frac{f(x) }{g(x) }  = L. $$
>  Tilsvarende resultater holder også for $\lim_{x\longrightarrow b- }$ og $\lim_{x \longrightarrow c }$ der $a< c < b$. Tilfellene $a = -\infty$ og $b = \infty$ holder også. 

> [!abstract] Eksempel 
> Ser vi på $\lim_{x\longrightarrow 0}\frac{f(x)}{g(x)} = \lim_{x\longrightarrow 0}\frac{\cos(x)}{2+x}$ ser vi at grensen går mot $\frac{1}{2}$. 
> 
> Grensen $\lim_{x\longrightarrow 0}\frac{f'(x)}{g'(x)}=\lim_{x\longrightarrow 0}\frac{-\sin(x)}{1} = 0$. 
> 
> Grensene samsvarer åpenbart ikke, så vi merker oss følgende konklusjon.

> [!warning] Merk
> l'Hopitals regel gjelder ikke for grenser som ikke er på *ubestemt* form.


> [!abstract] Eksempel 
> Avgjør grensen $\lim_{x\longrightarrow \infty}\frac{x+\sin(x)}{x}$. 
> 
> Merk at denne grensen er enkelt å vurdere, siden $\sin(x)$ er begrenset mellom $0$ og $1$ så må 
> $$
> \lim_{x\longrightarrow  \infty} \frac{x+\sin(x)}{x} = \lim_{x\longrightarrow  \infty} \frac{x}{x}+\frac{\sin(x)}{x}= 1+ 0 = 1.
> $$ 
> 
> Tenk deg nå at du ikke la merke til dette, men så at grensa gikk mot den  ubestemte formen $\left[ \frac{\infty}{\infty} \right]$. Da virker det naturlig å bruke l'Hôpitals regel. Teller derivert er $1+\cos(x)$ og nevner derivert er $1$. Siden $\lim_{x\longrightarrow \infty}1+\cos(x)$ alltid varierer mellom $2$ og $0$ kan ikke grensen eksistere. La oss notere oss konklusjonen 

> [!warning] Merk 
> Selv om $\lim\frac{f'(x) }{g'(x) }$ ikke eksisterer, kan vi ikke trekke noen annen konklusjon, enn at l'Hopital som teknikk ikke fungerer. Det kan fortsatt være at grensen eksisterer og er mulig å finne ved å bruke andre teknikker.